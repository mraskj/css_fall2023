date,speech_id,sppid,speaker,party,targetparty,outbloc,text,spitch,textsent,topic,emotionality,speech_procedure_ID,vote_scale_all,vote_binary_all,speakerbloc,targetbloc,dyad,rr_in,rr_out,rr_target,period,f0_avg,f0_mod,loudness_avg,partycolor,partyterm
2011-09-29,20102-1-2,Mogens Lykketoft_S,Mogens Lykketoft,S,,,"Jeg takker for valget til midlertidig formand – indtil i morgen – og det vil så være en videreførelse af det hverv, jeg har bestridt de sidste 14 dage, som fungerende formand. Jeg vil gerne ved denne lejlighed gøre aldersformandens ord til mine egne og byde hjertelig velkommen til arbejdet her i Tinget. Der foreligger indstilling fra grupperne om navnene på disse medlemmer. Navnene på de valgte vil blive optaget på Folketingets hjemmeside og i Folketingstidende. [ 1. Karen J. Klint (S) 2. Mette Gjerskov (S) 3. Julie Skovsby (S) 4. Henrik Dam Kristensen (S) 5. Morten Bødskov (S) 6. Marianne Jelved (RV) 7. Manu Sareen (RV) 8. Zenia Stampe (RV) 9. Astrid Krag (SF) 10. Anne Baastrup (SF) 11. Frank Aaen (EL) 12. Flemming Damgaard Larsen (V) 13. Peter Juel Jensen (V) 14. Jan E. Jørgensen (V) 15. Anne-Mette Winther Christiansen (V) 16. Lars Christian Lilleholt (V) 17. Hans Kristian Skibby (DF) 18. Bent Bøgsted (DF) 19. Liselott Blixt (DF) 20. Leif Mikkelsen (LA) 21. Mike Legarth (KF) Formand: Karen J. Klint (S) Næstformand: Flemming Damgaard Larsen (V)]. Fra indenrigs- og sundhedsministeren har jeg modtaget materiale i anledning af det afholdte folketingsvalg. Materialet vil blive tilstillet det netop nedsatte Udvalg til Prøvelse af Valgene. Det var så det. Så er mødet slut. Vi ses igen i morgen. (Munterhed). Mødet i morgen afholdes kl. 13.00. Jeg henviser til den dagsorden, der er slået op på Folketingets hjemmeside.",-0.12790399328757604,0.5770833333333331,Topic23,1.2511189387567199,,,,Left,,,0.0,0.0,,20102,133.2068953999502,31.512999771689785,59.78230897395197,red,red-20102.0
2011-09-30,20102-2-1,Mogens Lykketoft_S,Mogens Lykketoft,S,,,Mødet er åbnet. Forhandlingen er åbnet. Fru Karen Klint.,2.0795257831557836,0.8333333333333315,,1.0448243309612766,,,,Left,,,0.0,0.0,,20102,165.85751455213307,37.502141935735324,62.69966409764223,red,red-20102.0
2011-09-30,20102-2-2,Karen J. Klint_S,Karen J. Klint,S,,,"Tak for det. Det er jo dejligt at se så fyldt en sal og publikumsbænkene. Det er også en højtidelig dag. Som formand for Udvalget til Prøvelse af Valgene kan jeg oplyse følgende om udvalgets arbejde, idet jeg samtidig skal henvise til den offentliggjorte betænkning og indstillingerne: Arbejdet har som sædvanlig vedrørt tre spørgsmål. For det første har det vedrørt spørgsmålet om gyldighed af valghandlingen, herunder valgets forberedelse, stemmeafgivelsen, optællingen af selve stemmesedlerne, vurderingen af dem samt valgbøgerne og disses førelse m.m. For det andet har det vedrørt spørgsmålet om godkendelse af ændringer af de af Indenrigs- og Sundhedsministeriets foretagne opgørelser og beregninger. For det tredje har det vedrørt spørgsmålet om godkendelse af de kandidater, der har opnået valg. Om gyldigheden af valghandlingen kan jeg sige, at vi i udvalget har gennemgået Indenrigs- og Sundhedsministeriets redegørelse, der indeholder de bemærkninger, som gennemgangen af valgbogsudskrifterne har givet ministeriet anledning til. Hvert valg har sine udfordringer. Det lige overståede valg havde dog nogle, vi ikke har set før – situationer, der alle er løst kvalificeret af kommunerne og af valgbestyrelserne. Jeg vil så tillade mig at nævne et par af dem her: Ved gennemgangen af ministeriets redegørelse har udvalget særlig bemærket, at det i valgbogen for Guldborgsundkredsen er oplyst, at et afstemningssted måtte flyttes på selve valgdagen på grund af sundhedsskadelige omstændigheder. Det lykkedes at flytte afstemningsstedet på mindre end 2½ time. Endvidere blev der taget forholdsregler, der sikrede, at vælgerne ikke gik forgæves til det oprindelige afstemningssted. I valgbogen for Middelfartkredsen er det oplyst, at 121 brevstemmer gik tabt på grund af brand i Søndersø Rådhus. Det lykkedes dog kommunen at identificere de pågældende brevstemmeafgivere, som fik mulighed for at stemme på ny. I valghåndbogen for Københavns Storkreds, 7. kreds, Brønshøj, er anført en bemærkning om, at man på afstemningsstedet 7. kreds Nord, Tingbjerg, valgdagen igennem oplevede en mindre gruppe af personer, der opfordrede vælgerne til at undlade at stemme. Valgbestyrelsen var løbende i dialog med den pågældende gruppe og politiet. Sidste hændelsesforløb fremgår også af en af de klager, udvalget har behandlet. Når jeg nævner dem, er det for at rose de valgbestyrelser og de kommuner, der har håndteret nogle atypiske situationer, og det synes jeg godt at vi som Folketing kan være stolte af. Vi har i alt i udvalget forholdt os til 33 klager og henvendelser vedrørende valghandlingen, der har foreligget i forbindelse med folketingsvalget 2011. Ingen af de modtagne klager giver anledning til at så tvivl om valgets resultat. Med hensyn til udvalgets indstilling til de modtagne klager skal jeg henvise til betænkningen, hvori alle klager er oplistet og kommenteret. Jeg vil tillade mig kort her kun at gøre opmærksom på to af udvalgets bemærkninger: Flere af klagerne omhandler håndtering af brevafstemningen. Udvalgets bemærkning til Indenrigs- og Sundhedsministeriet går på at overveje, hvorvidt regler, vejledninger m.v. omkring brevafstemning kan forbedres, herunder overveje, om der skal være et fast klokkeslæt for sidste frist for afgivning af brevstemmerne. Et par klager vedrørende agitation m.v. nær et valgsted har vi også forholdt os til, og udvalgets bemærkning til Indenrigs- og Sundhedsministeriet går på at overveje, hvorvidt reglerne for agitation m.m. nær et valgsted eventuelt bør revurderes. Vedrørende spørgsmålet om godkendelse af Indenrigs- og Sundhedsministeriets opgørelse og beregninger har udvalget behandlet godkendelsen af disse, og de samlede opgørelser og beregninger har ikke givet anledning til bemærkninger fra udvalget. Hvad angår spørgsmålet om godkendelse af de valgte har udvalget følgende indstilling: Vedrørende valget i Danmark indstiller udvalget i enighed, at Folketinget godkender det den 15. september 2011 afholdte valg af medlemmer til Folketinget, de af Indenrigs- og Sundhedsministeriet den 28. september 2011 fremsendte beregninger og opgørelser vedrørende dette valg og de på den omdelte særskilte valgkredsfortegnelse opførte 175 kandidater som valgte fra og med den 15. september 2011. Vedrørende valget i Grønland indstiller et enigt udvalg, at Folketinget i henhold til forretningsordenens § 1, stk. 6, godkender dette valg på grundlag af den af rigsombudsmanden i Grønland fremsendte foreløbige valgbog om folketingsvalget i Grønland den 15. september 2011 og Sara Olsvig og Doris Jakobsen som valgte fra og med den 15. september 2011. Endelig vil jeg vedrørende valget på Færøerne sige, at et enigt udvalg indstiller, at Folketinget godkender det på Færøerne den 15. september 2011 afholdte valg af de to medlemmer til Folketinget, den af valgbestyrelsen foretagne opgørelse og beregningerne over dette valg og Edmund Joensen og Sjúrður Skaale som valgte fra og med den 15. september 2011. Jeg skal hermed på udvalgets vegne over for Tinget anbefale udvalgets indstillinger.",1.6321050114042648,0.32851758793969854,Topic18,0.8487130113373407,,,,Left,,,0.0,0.0,,20102,247.1579235741796,43.28581904333448,62.816903936498385,red,red-20102.0
2011-09-30,20102-2-3,Mogens Lykketoft_S,Mogens Lykketoft,S,,,"Tak til fru Karen J. Klint. Der foreligger, som vi har hørt, 3 indstillinger, som alle er afgivet af et enigt udvalg, og som går ud på godkendelse af valgene. Det er derfor min agt som efter tidligere valg at lade foretage afstemning om de 3 indstillinger under et. Der stemmes altså om udvalgets indstilling nr. 1-3 vedrørende valget i henholdsvis Danmark, Grønland og Færøerne. Der kan stemmes. Afstemningen slutter. Udvalgets indstilling er enstemmigt vedtaget med 144 stemmer. [For stemte 144 (V, S, DF, RV, SF, EL, LA, KF, IA, SIU, SP og JF), imod stemte 0, hverken for eller imod stemte 0]. Herefter er mandaterne i det nyvalgte Folketing godkendt. Inden vi går over til næste sag på dagsordenen, skal jeg udsætte mødet, således at de medlemmer, der ikke tidligere har været medlem af Folketinget, kan underskrive den i grundlovens § 32, stk. 7, nævnte forsikring om at ville holde grundloven. Denne underskrift gives i Vandrehallen ved montrene med grundlovene umiddelbart efter udsættelsen af mødet. Jeg skal her udsætte mødet. Det genoptages i dag kl. 13.55. Så er mødet genoptaget. Til posten som formand har alle grupper af Tinget indstillet mig. Hvis ingen begærer afstemning, vil jeg tillade mig at betragte indstillingen om, at jeg vælges til formand, som vedtaget. Den er vedtaget. Vedrørende valg af næstformand hedder det i Folketingets forretningsordens § 3, stk. 1: »Hvert af de i Tinget repræsenterede fire største partier ud over det parti, som formanden måtte tilhøre, udpeger i rækkefølge efter størrelse blandt sine medlemmer henholdsvis første, anden, tredje og fjerde næstformand.« Til første næstformand har Venstre udpeget hr. Bertel Haarder. Til anden næstformand har Dansk Folkeparti udpeget hr. Søren Espersen. Til henholdsvis tredje og fjerde næstformand har Radikale Venstre og Socialistisk Folkeparti udpeget fru Marianne Jelved og hr. Holger K. Nielsen. Til tingsekretærer er i henhold til de indgåede valgforbund og gruppernes indstilling valgt følgende medlemmer: Fru Karen J. Klint (S), fru Anne Baastrup (SF), hr. Lars Christian Lilleholt (V) og hr. Bent Bøgsted (DF). Tinget er herefter sat, i hvert fald for de kommende 4 dage. Det giver mig anledning til at sige: Når man som jeg har haft sin daglige gang her i Folketinget i mere end 30 år og vel har haft hen imod 1.000 kollegaer gennem årene, så tør jeg godt sige, at politikere er langt, langt bedre end deres rygte. Det helt gennemgående træk hos medlemmerne af Folketinget på tværs af partierne er ærlig stræben efter at gavne de mennesker, der har vist os deres tillid, at tage ansvar for helheden og at gøre Danmark til et bedre sted at leve og virke. Netop derfor er det en meget, meget stor ære efter alle disse år med mange forskellige hverv i folkestyrets tjeneste også at blive valgt til Folketingets formand. Jeg vil rette en varm tak til alle Tingets medlemmer for opbakningen. Jeg glæder mig til arbejdet, uanset om det varer 4 dage, 4 år eller et helt andet tidsrum. Det er en ny og spændende udfordring at føje til de forrige. Jeg glæder mig til samarbejdet med det nye Præsidium, hvoraf et flertal faktisk har været her langt det meste af min tid herinde, og som jeg alle kender som gode kollegaer. Vi har hver vore politiske holdninger og synspunkter, men vores opgave i Præsidiet er at sikre, at alle medlemmer af Folketinget har de bedste arbejdsvilkår, at understøtte et godt, grundigt og seriøst lovgivningsarbejde og at formidle samarbejde mellem Folketinget, dets partier og den kommende regering. Det vil jeg gøre mig den yderste umage for. Succeskriteriet er, at hver enkelt af jer kollegaer på tværs af partiskel føler, at formanden og Præsidiet er jeres tillidsmænd. Men succeskriteriet er også, at huset her leverer gode arbejdsvilkår for de mange kompetente medarbejdere, og at sikre et godt samarbejde mellem ansatte og folkevalgte. Vi skal kort sagt bidrage til, at dette hus endnu mere bliver et opløftende arbejdssted, som vi med stolthed kan vise frem for gæster fra ind- og udland, og som vi kan rejse ud i verden og lade andre inspireres af. Jeg håber, at jeg kan løfte min del af opgaven med den nødvendige omtanke, den nødvendige humor og kun det mest nødvendige temperament  Der er ikke mere at foretage i dette møde. Folketingets første møde i næste samling afholdes ifølge grundlovens § 35, stk. 1, på tirsdag den 4. oktober, kl. 12.00. Inden jeg hæver mødet, skal jeg henlede opmærksomheden på den sammenkomst, som Præsidiet holder om 5 minutter i Samtaleværelset. Mødet er hævet, god weekend.",1.336710524959241,0.5786058319690607,Topic18,1.0132325703145384,,,,Left,,,0.0,0.0,,20102,154.87035729140106,33.95320560893951,62.17297137517643,red,red-20102.0
